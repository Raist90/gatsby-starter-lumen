---
template: post
title: Perché WordPress
slug: perche-wordpress
draft: false
date: 2020-06-09T15:02:05.119Z
description: Se non hai mai realizzato un sito web in vita tua, WordPress è la
  soluzione ideale per cominciare. Ti basti sapere che è un’app dotata di
  un’interfaccia grafica molto intuitiva che ci permette di creare pagine ed
  articoli in pochi click.
category: Siti web
tags:
  - sito web
  - wordpress
---
Se non hai mai realizzato un sito web in vita tua, WordPress è la soluzione ideale per cominciare. Si tratta di un'app dotata di interfaccia grafica molto intuitiva che ci permette di creare pagine ed articoli in pochi click.

![L'interfaccia di WordPress](/media/sito-web-wordpress.jpg)

Foto di [Stephen Phillips - Hostreviews.co.uk](https://unsplash.com/@hostreviews?utm_source=unsplash&utm_medium=referral&utm_content=creditCopyText) su [Unsplash](https://unsplash.com/s/photos/wordpress?utm_source=unsplash&utm_medium=referral&utm_content=creditCopyText)

Nata come piattaforma di blogging, col tempo la sua community è riuscita a trasformarla in una vera e propria macchina sforna-siti. Il punto di forza di WordPress, infatti, risiede nella sua versatilità. 

Con questo strumento oggi puoi comodamente realizzare qualsiasi tipo di progetto web ti venga in mente: siti vetrina, blog, eCommerce, landing page, siti con aree private e quant'altro.

***

## Quanto costa WordPress?

WordPress in sè è completamente gratuito. È doveroso però accennare che esistono tante estensioni a pagamento sviluppate da privati che contribuiscono a migliorare notevolmente l'esperienza di utilizzo dell'app. 

Tranquillo, di questo non devi preoccuparti, poichè ho incluso già nel mio videocorso tutte le risorse di cui hai bisogno per realizzare il tuo primo sito internet in piena autonomia.

***

## È difficile da usare?

Un po’ come gli scacchi, è facile e immediato giocarci ma ci vogliono anni di pratica per diventare campioni. 

Comunque sia, dopo aver seguito il mio videocorso ti accorgerai che realizzare il tuo primo sito web è davvero un gioco divertente e, lo spero, ti verrà la voglia di approfondire alcune tematiche e di crearne anche tanti altri.

***

## Quello che io e i miei clienti amiamo di WordPress

Nonostante oramai provi personalmente più gusto a sviluppare progetti web con altre tecnologie, il primo amore non si scorda mai. Quello che amo davvero di WordPress è la possibilità di poter lasciare chiavi in mano al mio cliente la possibilità di gestire i propri contenuti come preferisce. 

Se tanti imprenditori con cui collaboro da anni sono in grado di interfacciarsi senza problemi a questo strumento, sono convinto che presto, con la mia guida, ci riuscirai anche tu e, perché no, un giorno potresti diventare anche molto più bravo di loro!