---
template: post
title: Hai davvero bisogno di un sito web?
slug: hai-bisogno-di-un-sito-web
draft: false
date: 2020-06-09T09:23:56.967Z
description: Eccoti le 5 domande più frequenti sui siti internet che mi fanno
  gli imprenditori e cosa gli rispondo.
category: Siti web
tags:
  - sito web
  - wordpress
---
Eccoti le 5 domande più frequenti sui siti internet che mi fanno gli imprenditori e cosa gli rispondo.

1. Ho bisogno di un sito internet?
1. Meglio un sito internet o un account sui vari social network?
1. A chi mi rivolgo per la creazione del mio sito internet?
1. Che strumenti utilizzo per creare un sito internet?
1. Come faccio a sapere se il mio sito internet funziona correttamente?

**1: se sei un imprenditore, la risposta è sempre sì**

Il sito internet è uno strumento indispensabile per ogni tipo di attività. I tuoi clienti si aspetteranno **sempre** di trovare sul tuo sito le informazioni più aggiornate che riguardano la tua attività. Questo significa che il sito internet è il centro più autorevole della tua presenza sul web.

Ma questo è ancora niente.

Ti elenco solo alcuni dei vantaggi che puoi trarre dall'avere un sito web:

* Hai il controllo totale sui tuoi contenuti.
* Puoi vendere prodotti e servizi avanzati.
* Puoi gestire le prenotazioni dei tuoi clienti in modo rapido.
* Puoi creare delle aree riservate con contenuti esclusivi.
* Puoi comunicare promozioni con popup ed elementi grafici personalizzati.
* Puoi raccogliere i dati dei tuoi clienti con dei semplici moduli ed inviare campagne di remarketing e newsletter.
* Puoi scrivere un blog per farti riconoscere come esperto del tuo settore. 
* Il sito è tuo per sempre e nessuno potrà mai privartene. A meno che non ti sei affidato ad un'agenzia di truffatori per la sua realizzazione.

Sono sicuro che hai capito che **oggi hai estremamente bisogno di un sito internet** se non ce l'hai già!

In verità, la domanda giusta è questa: ho bisogno di un sito internet adesso o c'è bisogno che faccia prima qualcos'altro? Leggi questo articolo per schiarirti definitivamente le idee.

**2: meglio entrambi**

Non mi dilungherò troppo sui social network poichè l'argomento esula da questa guida. 

Oggi la tua presenza sui social network è indispensabile, a prescindere da quale sia il settore in cui operi. 

Scegli tu quali sono i social network più adatti al tuo business, ma ricorda: se non hai un sito internet o una landing page non stai sfruttando appieno le potenzialità dei social network. 

Infatti non stai facendo remarketing; non stai agganciando tutti i potenziali clienti che ti hanno visto sui social e, per qualche motivo, non ti hanno contattato; non stai facendo mail marketing; non stai generando lead in modo automatico; in poche parole **stai tagliando le gambe al tuo business**.

**3: se non puoi spendere una fortuna è meglio che te lo fai da solo**

Proprio così. O ti affidi ai migliori (pagandoli profumatamente) o è meglio se te lo fai da solo. Una web agency economica solitamente non è strutturata in modo da poter realizzare un sito internet funzionale e performante. Puoi leggere qui quali sono i rischi di affidarti ad un'agenzia low cost per la realizzazione del tuo sito internet.

Ecco i vantaggi del "fai da te":

* Decidi tu quanto tempo metterci. La maggior parte delle agenzie a cui si affidano gli imprenditori per la creazione di contenuti web gestiscono tanti progetti alla volta, soprattutto se hanno un costo basso, ragion per cui impiegano più tempo a consegnare un sito internet. Se segui passo dopo passo la mia guida, impiegherai solo 7 giorni per realizzare il tuo primo sito internet.
* Potrai aggiornare i contenuti del tuo sito in qualsiasi momento e senza costi aggiuntivi.
* Scegli tu la tecnologia da utilizzare. In questo non sei solo, dato che ho realizzato questa fantastica guida per te.
* Decidi tu quand'è il momento di trasferire il tuo sito internet su un hosting più grande.
* Quando avrai realizzato il tuo primo sito internet o la tua prima landing page, dare vita ad un altro progetto online sarà un gioco da ragazzi. Sai questo cosa vuol dire? Che potrai lanciare quanti business online vorrai in totale autonomia.
*Costi irrisori rispetto a qualsiasi web agency o professionista.

** 4: dipende **

Dal tuo livello di abilità e dal tipo di sito internet. Se non hai mai realizzato un sito internet prima d’ora e non hai alcun interesse nell'imparare, la soluzione migliore è utilizzare un CMS, nello specifico WordPress. Ti basterà seguire il mio semplicissimo corso  per mettere online in soli 7 giorni il sito web della tua attività.

** 5: effettua test e raccogli feedback**

Se hai già un sito internet, prova a navigarlo su tanti dispositivi (smartphone, pc portatili, pc desktop, smart tv) e browser differenti (Mozilla Firefox, Google Chrome, Safari, Microsoft Edge, Opera). Chiedi ai tuoi clienti più affezionati se hanno problemi con la navigazione del sito e prendi nota di tutti i suggerimenti che ti offrono. Se non hai qualcuno a cui poter delegare tutte le correzioni che vorresti apportare o se hai realizzato il tuo sito web da solo e non sai come risolvere i problemi che lo affliggono, niente paura! Ho realizzato per te questo articolo in cui elenco tutti i problemi più comuni dei siti web e come risolverli.