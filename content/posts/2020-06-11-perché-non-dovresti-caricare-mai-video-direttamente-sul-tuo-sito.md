---
template: post
title: Perché non dovresti caricare mai video direttamente sul tuo sito
slug: perche-non-dovresti-caricare-mai-video-direttamente-sul-sito
draft: true
date: 2020-06-11T09:00:40.482Z
description: I video oggi sono uno strumento incredibilmente efficace per
  qualsiasi strategia di vendita online. Scopri come inserirli all'interno del
  tuo sito web nel modo più ottimale.
category: Siti web
tags:
  - youtube
  - sito web
  - video
---
Se mi segui da un po' avrai già capito quali sono i vantaggi di avere un sito web pieno di video che spiegano chi sei e cosa fai.

Quello che non ti ho ancora detto prima di oggi è "qual è il miglior modo di inserire video sul tuo sito web".

Hai notato che tutti i video presenti sul mio sito sono collegati a YouTube? Avrei potuto caricarli direttamente su WordPress ma ho scelto di non farlo per i motivi elencati qui sotto.

![Realizzazione di un video](/media/pablo-camera-access.png)

- - -

### I video occupano tantissimo spazio sul tuo hosting.

Basta caricare pochi video sul tuo sito per consumare tutto lo spazio che hai a disposizione sul tuo piano hosting. A quel punto sarai costretto ad effettuare una di queste due operazioni:

1. Cancellare i video dal tuo sito;
2. Comprare uno spazio hosting più capiente (spendendo una bella cifra); ma tanto prima o poi riempirai anche quello.

- - -

### YouTube ti offre gratis visibilità e traffico.

Attualmente YouTube è il secondo motore di ricerca più utilizzato ed è il terzo sito più visitato al mondo. Questo significa che caricare i tuoi video su YouTube ti darà molta più visibilità. I tuoi utenti potranno infatti condividere i tuoi video con i loro conoscenti, iscriversi al tuo canale per seguirti nel tempo e contribuire al miglioramento della tua community attraverso i loro commenti.

- - -

### YouTube fornisce un'esperienza complessiva migliore al tuo utente.

Ed in questo è imbattibile. Basta pensare alla possibilità di regolare la qualità del video. 

Ti faccio un esempio: se sono in autobus e voglio guardare un video sullo smartphone senza consumare tutti i giga posso impostare la qualità di streaming più bassa.

Spero ti sarai reso conto di quanto sia deleterio caricare i tuoi video direttamente su WordPress. Personalmente **ti consiglio di non farlo mai**!

Se adesso ti stai chiedendo come fare ad inserire video da YouTube al tuo sito consulta questa semplice guida al caricamento dei video sul tuo sito web.