---
template: post
title: I problemi più comuni dei siti web
slug: problemi-comuni-siti-web
draft: false
date: 2020-07-07T08:44:22.611Z
description: Se anche il tuo sito web presenta almeno uno di questi problemi
  devi porvi rimedio il più presto possibile.
category: Siti web
tags:
  - sito web
  - sicurezza
  - responsive
---
Oggi ti presento una lista dei problemi più comuni che affliggono i siti web e dei consigli utili per sistemarli.

![Errori più comuni in un sito web](/media/errori-comuni-siti-web.jpg)

Foto di [Kelly Sikkema](https://unsplash.com/@kellysikkema?utm_source=unsplash&utm_medium=referral&utm_content=creditCopyText) su [Unsplash](https://unsplash.com/s/photos/disaster?utm_source=unsplash&utm_medium=referral&utm_content=creditCopyText)

Non dovresti prendere sottogamba nessuno di questi problemi perché rischiano seriamente di compromettere la tua immagine (o quella della tua attività) online.

- - -

### Il sito è lento a caricare

Questo problema è il primo della lista non a caso: **la quasi totalità dei siti web che mi capita di navigare è lentissima**.

I motivi possono essere molteplici, i più comuni: i siti sono stati programmati con le tecnologie sbagliate per il tipo di progetto; il sito è pieno di immagini non compresse; il sito è pieno zeppo di animazioni inutili; troppi plugin installati; tema WordPress pesantissimo (nel caso si tratti di un sito WordPress); hosting lento.

- - -

### Il sito web non è ottimizzato per i dispositivi mobile

Se per leggere il contenuto del tuo sito devi scorrere col dito da una parte all'altra o devi zoomare per ingrandire un bottone o del testo, allora hai un serio problema di ottimizzazione mobile.

Per risolvere questo problema devi utilizzare del codice CSS per rendere il tuo sito responsive, ovvero adattabile a qualsiasi grandezza di dispositivo.

- - -

### Il tuo sito non vende

Hai un bel sito con tanti elementi grafici e animazioni, ci hai messo mesi per curare il dettaglio ma ... non sei riuscito a generare lead o a vendere prodotti.

Per riuscire a comunicare efficacemente un sito deve avere una Call to Action facilmente accessibile. Devi guidare letteralmente il tuo utente verso l'azione che vuoi fargli compiere rispondendo specificamente al suo problema.

- - -

### Le immagini del tuo sito sono troppo generiche e non ti rappresentano abbastanza

Se sei tra quelli che riempiono i propri siti di immagini di stock bellissime spero di farti cambiare idea oggi stesso.

Le immagini di stock sono troppo generiche e, per quanto riescano a rappresentare bene un settore, ti fanno apparire come tutti i tuoi concorrenti.

Tu hai una storia unica e irripetibile e nessuna immagine preconfezionata è in grado di raccontarla.

Dovresti mostrare sul tuo sito foto reali di te, dei tuoi clienti e dei tuoi dipendenti.

- - -

### Il tuo sito non spiega bene chi sei e cosa fai

Questo è uno dei motivi principali per cui il tuo sito non vende. L'errore più comune che puoi compiere è quello di pubblicare qualsiasi cosa faccia la tua azienda e di riempire le pagine di contenuti sconnessi dalla soluzione al problema dell'utente.

Sii chiaro e preciso. Offri soluzioni mirate ed efficaci.

- - -

### Il tuo sito non è aggiornato

L'errore in questione voglio spiegartelo con un esempio: hai dovuto cambiare per qualche motivo l'orario di apertura o di chiusura della tua attività ma non l'hai specificato sul tuo sito. 

Navigo il tuo sito per cercare gli orari di apertura e poi, venendo al tuo negozio, mi rendo conto che sono errati. 

Sai cosa succede in questo caso? Che nella mia testa si forma l'idea che il tuo sito non viene aggiornato e quindi smetto di navigarlo per sempre.

Spero di essermi spiegato bene.

- - -

### Il tuo sito non ha un certificato di sicurezza SSL

Questo nel 2020 è un errore imperdonabile. Oggi la quasi totalità di provider regala certificati di sicurezza per i propri hosting. 

Se il browser mi dice che il tuo sito non è protetto lo chiudo senza neanche guardarlo.