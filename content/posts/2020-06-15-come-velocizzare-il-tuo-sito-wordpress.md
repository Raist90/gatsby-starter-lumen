---
template: post
title: Come velocizzare il tuo sito WordPress
slug: come-velocizzare-sito-wordpress
draft: false
date: 2020-06-15T08:02:26.597Z
description: Se il tuo sito è molto lento in fase di caricamento stai facendo
  scappar via tantissimi utenti che navigano con lo smartphone. Consulta questa
  guida per ottimizzare il tuo sito internet.
category: Siti web
tags:
  - sito web
  - wordpress
  - seo
---
Se il tuo sito è molto lento in fase di caricamento molto probabilmente stai facendo scappar via tantissimi utenti, soprattutto quelli che navigano con lo smartphone. 

Avere un sito rapido e performante è sinonimo di affidabilità e di professionalità, sia per i motori di ricerca che per i tuoi utenti.

![Dovresti rendere più veloce il tuo sito web](/media/abstract-waiting.png)

È ormai risaputo che la maggior parte degli utenti si fa una prima impressione del tuo sito in pochissimi secondi. Capisci bene che, se durante questi secondi il sito non riesce a caricarsi, l'utente andrà a ricercare le informazioni di cui ha bisogno altrove.

- - -

### Come faccio a rendere il mio sito WordPress più veloce?

Le tre azioni che incidono maggiormente sull'ottimizzazione del tuo sito sono le seguenti:

1. Comprimi le immagini del tuo sito.
2. Elimina i plugin superflui.
3. Utilizza un tema WordPress migliore.
4. Scegli un hosting migliore.
5. Snellisci il design dell'homepage.

- - -

### Comprimi le immagini del tuo sito

Una cosa sbagliata che ho visto fare molto spesso è scaricare un plugin per comprimere le immagini. 

Soprattutto se non hai tante foto sul tuo sito, lo spazio in MB che liberi comprimendole potrebbe addirittura essere inferiore a quanti ne richiede il plugin stesso.

In generale non è mai una buona pratica installare troppi plugin.

Se non l'hai già fatto, penso che potrebbe esserti utile questo articolo in cui consiglio di non installare mai troppi plugin per evitare una serie di problematiche (alcune anche gravi).

Io personalmente utilizzo il software gratuito Caesium per comprimere le immagini senza rinunciare alla qualità. Qui trovi le istruzioni per installare e cominciare ad utilizzare il programma.

- - -

### Elimina i plugin superflui

Sono convinto che se sei alle prime armi con WordPress hai installato almeno una ventina di plugin per un sito con poche funzionalità.

Non preoccuparti, è un errore che ho commesso anche io anni fa, però tieni conto che **la velocità del tuo sito ne risente particolarmente**.

Ancor più grave, corri il rischio di navigare sul tuo sito e di ritrovarti un giorno davanti alla "Blank Page of Death" (scrivi approfondimento, magari collegati ai 5 problemi più comuni di WordPress).

Quindi esamina tutti i plugin che hai installato, scorri il mio blog per capire se le funzionalità di cui ha bisogno il tuo sito puoi ottenerle in un altro modo e fai pulizia.

- - -

### Utilizza un tema WordPress migliore

Il web è pieno zeppo di temi WordPress (gratuiti e non) che sembrano bellissimi ma nascondono insidie. Fai attenzione!

Quando vuoi cambiare tema al tuo sito, il mio consiglio è sempre quello di scaricarlo dal sito degli sviluppatori anziché direttamente dall'interfaccia di WordPress. 

In questo modo puoi vedere quanto pesa in termini di MB e decidere se passare oltre.

Un tema WordPress che pesa 20 MB molto probabilmente per funzionare dipende da plugin terzi di cui non sempre potresti aver bisogno.

Non dovresti mai utilizzare temi troppo pesanti per il tuo sito, altrimenti potresti rendere inutile tutte le altre strategie di ottimizzazione che ti sto suggerendo.

Diffida quasi sempre dei temi gratis, a meno che non sia per un sito con poche pagine ed un blog, anche perché potrebbero smettere di funzionare con le versioni future di WordPress.

Questo potrebbe non essere vero per i 4 o 5 temi più scaricati, però in generale sono pochi gli sviluppatori che nel tempo continuano ad aggiornare un tema WordPress da cui non traggono alcun guadagno (tu lavoreresti gratis?).

Fidati se ti dico che consultando la mia guida alla realizzazione del tuo primo sito in 7 giorni potresti non aver più bisogno di un altro tema WordPress nei prossimi anni oltre che di quello che ti consiglio di scaricare subito.

- - -

### Scegli un hosting migliore

Hai seguito tutti i passaggi elencati in questa guida ma il tuo sito web continua ad essere lentissimo?

Allora metti mano al portafogli e compra un hosting migliore. 

Se non sai da dove cominciare te ne consiglio uno con rapporto qualità prezzo imbattibile a [questo indirizzo](/posts/miglior-hosting-wordpress-integrato).

- - -

### Snellisci il design dell'homepage

Se la home del tuo sito è la prima pagina sulla quale fai atterrare i tuoi utenti, è bene che abbia un design molto snello e che si carichi in fretta.

Molto spesso ho visto delle homepage inutilmente zeppe di contenuti e molto pesanti da caricare.

Una buona idea potrebbe essere rivedere l'intera struttura del tuo sito per organizzare meglio i contenuti.

Un'altra buona idea potrebbe essere quella di mostrare solo le foto più rappresentative della tua attività sulla home e spostare tutte le altre in una sezione apposita.