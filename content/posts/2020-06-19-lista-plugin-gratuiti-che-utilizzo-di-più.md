---
template: post
title: Lista plugin gratuiti che utilizzo di più
slug: lista-plugin-gratuiti-che-utilizzo
draft: false
date: 2020-06-19T08:46:25.237Z
description: In questo articolo ti elenco tutti i plugin gratuiti che utilizzo
  quotidianamente su WordPress. Puoi installare questi plugin senza paura,
  garantisco personalmente sulla loro affidabilità.
category: Siti web
tags:
  - sito web
  - wordpress
  - plugin
---
Oggi ho scritto per te questa lista dei plugin gratuiti che utilizzo di più e che personalmente reputo molto affidabili.

Tieni presente che non c'è assolutamente bisogno che li installi tutti sul tuo sito web, anzi! Se mi segui da un po' sai bene che sconsiglio spesso di installare più di 4 o 5 plugin su WordPress.

![Schermata WordPress con plugin](/media/lista-plugin-gratuiti.jpg)

Foto di [Stephen Phillips - Hostreviews.co.uk](https://unsplash.com/@hostreviews?utm_source=unsplash&utm_medium=referral&utm_content=creditCopyText) su [Unsplash](/s/photos/plugin?utm_source=unsplash&utm_medium=referral&utm_content=creditCopyText)

**Nota**: col tempo questa lista potrebbe subire parecchie modifiche, perciò ti consiglio di tornare a visitarla in futuro.
- - -

**All in one WP Migration**: personalmente uso tantissimo questo plugin e sarei disposto anche a pagarlo per quanto riesce a velocizzare il mio lavoro. Creare backup e trasferire siti web da un indirizzo all'altro o addirittura dal mio pc (in locale) con questo plugin è davvero un'esperienza incredibile. Provare per credere.

**All in one WP migration (file extension)**: estensione del plugin citato su, serve ad aumentare il limite upload di file sul tuo sito, in modo tale da poter caricare un backup che pesa fino a 512MB. Questo plugin ti fa guadagnare tanto tempo perché altrimenti dovresti cambiare delle impostazioni sull'hosting e, se sei alle prime armi, semplifica il tutto.

**BJ Lazy Load**: plugin estremamente utile quando abbiamo la necessità di mostrare tantissime foto ai nostri utenti. Lazy Load è infatti una tecnologia che dice al browser di caricare soltanto le immagini che l'utente sta visualizzando. Nel caso di una gallery molto lunga, ad esempio, il browser caricherà istantaneamente la pagina, dopodiché le immagini man mano che l'utente scrolla in basso. In poche parole: questo plugin velocizza tantissimo il caricamento dei siti web pieni zeppi di immagini.

**Better Font Awesome**: con questo plugin puoi inserire tutte le icone presenti sul sito Font Awesome con un semplice shortcode. Non sono personalmente un fanatico di Font Awesome ma, quando decido di usare il servizio, questo plugin velocizza parecchio il lavoro.

**CF Page or Post Duplicator**: permette di duplicare una pagina o un articolo di blog con un solo click. Può essere utile quando vuoi creare il layout di una pagina senza dover ripartire da 0, sfruttando la base di una pagina creata in precedenza. 

**Classic Editor**: questo è il primo plugin che installo su tutti i miei siti. Esso sostituisce il nuovo editor di testo Gutenberg con quello "classic" delle vecchie versioni WordPress. Non mi dilungherò sul perché preferisco il classico editor al Gutenberg perché penso sia una questione puramente soggettiva.

**Contact Form 7**: molto utile per creare form di contatto, di iscrizioni newsletter e sondaggi. Richiede inizialmente un po' di pratica ma è fondamentale, ragion per cui probabilmente creerò una guida su come usarlo al meglio per chi ne ha bisogno.

**Cookie Notice for GDPR & CCPA**: questo plugin crea automaticamente una barra (personalizzabile) in alto o in basso (decidi tu) che avverte l'utente che il tuo sito utilizza dei cookie. Puoi agganciarci un bottone che linka alla Privacy Policy del tuo sito e credo sia parecchio utilizzato dalla maggior parte degli utenti WordPress.

**Custom Fonts**: plugin che permette in pochissimo tempo di installare sul tuo sito qualsiasi font personalizzato che hai scaricato sul tuo pc. Non posso farne a meno.

**Insert Headers & Footers**: di questo posso fare a meno ma lo inserisco nella lista perché puo' esserti utilissimo se sei alle prime armi e hai bisogno di inserire del codice CSS o JavaScript all'interno dei tag head e body su tutte le pagine del tuo sito.

**Login Logout Register Menu**: può essere parecchio utile per inserire facilmente come voci di menù le funzioni login, logout e registrati.

**LoginPress - Customizing the WordPress Login**: questo plugin ti permette di modificare molto rapidamente dalla schermata "Personalizza" la pagina di login di default di WordPress. Puoi sostituire il logo WordPress con quello della tua attività, inserire un'immagine di sfondo e tanto altro.

**Members**: sicuramente il miglior plugin in circolazione per gestire i ruoli dei tuoi utenti all'interno del tuo sito. Compatibile al 100% con WooCommerce, può essere usato in combinazione con altri plugin per creare degli sconti personalizzabili in base ai ruoli utente.

**Peter's Login Redirect**: comodo plugin per re-indirizzare con facilità un utente sulla pagina che vogliamo dopo che ha effettuato il login all'interno del nostro sito.

**Polylang**: il plugin che uso di solito per creare le versioni straniere dei miei siti. Utile anche per tradurre le voci generate da plugin che non hanno una versione italiana.

**Popup Builder**: in verità preferisco realizzare i popup dei miei siti in codice nativo, però questo è molto utile a chi è alle prime armi. Tieni però a mente che la versione gratuita è parecchio limitata, per popup più efficaci ti consiglio quella a pagamento.

**Really Simple CAPTCHA**: serve ad inserire il tastino "Non sono un robot" sui moduli creati con Contact Form 7.

**Redirection for Contact Form 7**: come suggerisce il nome, ti consente di impostare un reindirizzare il tuo utente sulla pagina del sito che preferisci una volta che effettua la compilazione di un modulo Contact Form 7.

**Really Simple SSL**: utile per eliminare i contenuti misti dal tuo sito internet. Puoi utilizzarlo solo se hai implementato un certificato SSL sul tuo sito.

**TC Custom JavaScript**: questo plugin ti permette di inserire velocemente del codice JavaScript sul tuo sito. Molto simile al già descritto "Insert Headers & Footers".

**WhatsApp Chat**: come avrai capito dal titolo, questo plugin ti permette di inserire un bottone personalizzabile che indirizza l'utente direttamente alla chat di WhatsApp della tua attività.

**WooCommerce**: questo non ha bisogno di spiegazioni. È il plugin n.1 per trasformare il tuo sito web in un eCommerce.

**Yoast SEO**: plugin molto valido per eseguire operazioni SEO sul tuo sito. La versione a pagamento offre molte possibilità in più ma è consigliabile installare quantomeno quella gratuita.

**WP Mail SMTP Plugin by Mail Bank**: se utilizziamo il plugin Contact Form 7 per la creazione dei moduli sul nostro sito, con questo plugin possiamo far sì che le mail di WordPress arrivino sempre a destinazione utilizzando dei record SMTP di qualsiasi provider mail.

**WP Rest API**: puoi usare questo plugin per mostrare su una pagina web un feed con gli ultimi articoli di tutti i tuoi blog esterni di cui sei proprietario.