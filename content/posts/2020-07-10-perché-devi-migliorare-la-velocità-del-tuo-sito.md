---
template: post
title: Perché devi migliorare la velocità del tuo sito
slug: devi-migliorare-la-velocita-del-sito
draft: false
date: 2020-07-10T07:36:44.202Z
description: Avere un sito veloce e performante è obbligatorio se vuoi aumentare
  il traffico di utenti e la generazione di lead.
category: Siti web
tags:
  - sito web
  - wordpress
---
Avere un sito snello e veloce a caricarsi è obbligatorio se vuoi aumentare il traffico degli utenti e la percentuale di conversione dei lead.

![Foto di una tartaruga](/media/devi-migliorare-la-velocità-del-tuo-sito.jpg)

*Foto di [Nick Abrams](https://unsplash.com/@nbabrams?utm_source=unsplash&utm_medium=referral&utm_content=creditCopyText) su [Unsplash](https://unsplash.com/s/photos/slow?utm_source=unsplash&utm_medium=referral&utm_content=creditCopyText)*

Scrivo questo articolo perché la maggior parte dei siti web che navigo sono sempre lentissimi. Il motivo, la maggior parte delle volte, risiede nella scelta e nella quantità delle tecnologie usate. 

Se leggerai quest'articolo fino in fondo troverai anche il collegamento ad una guida per rendere il tuo sito più veloce.

- - -

### Se il tuo sito è lento, stai facendo scappare via tantissimi utenti

L'innovazione tecnologica avanza rapidamente e ciò contribuisce a renderci sempre più impazienti quando si tratta di attendere il caricamento di un sito.

Se in più ci metti che adesso per la maggior parte del tempo sfruttiamo tutti gli smartphone per navigare in rete (e lo facciamo quando magari siamo fuori casa e abbiamo tanti stimoli esterni pronti a distrarci) capisci bene che il tempo e la concentrazione che ognuno dei tuoi utenti ha per cercare risposte alle proprie domande sono sempre più limitati.

In modo da non far scappare i tuoi utenti, devi necessariamente fornirgli un'esperienza di navigazione veloce.

- - -

### Se il tuo sito è lento, gli utenti non lo troveranno su Google

Cerco di semplificare al massimo la questione: i motori di ricerca hanno il compito di suggerire la risposta più precisa e rapida alle domande che gli pone l'utente.  Per questo motivo, se il tuo sito ci mette 15 secondi a caricarsi, il motore di ricerca se ne accorge e decide di mostrare all'utente in prima pagina tutti i siti dei tuoi competitor.

Questo problema persiste anche se la tua SEO è impeccabile. Non si scappa! A maggior ragione, se hai una SEO fatta bene e ci hai speso anche un po', non credi sia un vero peccato perdersi tutto quel traffico organico?

- - -

### Come faccio a rendere il mio sito più veloce?

Hai speso una cifra per farti fare un sito bellissimo ma hai dei pessimi risultati in ricerche organiche sui motori di ricerca? È tempo di rimediare.

Consulta subito [questa guida](https://mdtblog.netlify.app/posts/come-velocizzare-sito-wordpress) che ho scritto per spiegarti come velocizzare il tuo sito WordPress e mettiti al lavoro.