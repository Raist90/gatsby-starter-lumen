---
template: post
title: Nome a dominio, come sceglierlo
slug: come-scegliere-dominio
draft: false
date: 2020-06-10T12:49:07.133Z
description: Una guida pratica su come scegliere il nome a dominio perfetto per
  il sito web della tua attività.
category: Siti web
tags:
  - domini
  - sito web
  - ovh
---
* [Cos'è un nome a dominio?](#cos%C3%A8-un-nome-a-dominio)
* [Che estensione scelgo per il nome a dominio del mio sito internet?](#che-estensione-scelgo-per-il-nome-a-dominio-del-mio-sito-internet)
* [Dove posso comprare un nome a dominio?](#dove-posso-comprare-un-nome-a-dominio)
* [Quanto costa un nome a dominio?](#quanto-costa-un-nome-a-dominio)
* [Qual è il miglior nome a dominio per il sito internet della mia attività?](#qual-%C3%A8-il-miglior-nome-a-dominio-per-il-sito-internet-della-mia-attivit%C3%A0)
* [Vorrei comprare un nome a dominio ma non saprei da dove cominciare](#vorrei-comprare-un-nome-a-dominio-ma-non-saprei-da-dove-cominciare)

***

### Cos'è un nome a dominio?

Il nome a dominio altro non è che l’indirizzo che digitano i tuoi utenti nella barra di ricerca per vedere il tuo sito internet. 

Un nome a dominio può avere estensioni diverse, le più famose sono .it, .com e .org, ma oggi ne esistono davvero tante, come .online, .tech e .store.

![Lavorazione di un nome a dominio](/media/pablo-workshop.png)

***

### Che estensione scelgo per il nome a dominio del mio sito internet?

Se la tua attività si rivolge al mercato italiano, vai ad occhi chiusi sul .it e, se ne hai la possibilità, considera di prendere anche il .com (che in futuro potrebbe ospitare la versione inglese del tuo sito).

***

### Dove posso comprare un nome a dominio?

Io ti consiglio di comprare tutto su OVH. Si tratta di una compagnia francese che ha degli uffici anche a Milano; ciò significa che potrai comunicare con la loro assistenza in lingua italiana qualora ne avessi bisogno. 

OVH ha un rapporto qualità-prezzo molto competitivo e un’interfaccia facile da gestire (a differenza di tanti suoi competitor). 

***

### Quanto costa un nome a dominio?

Su OVH, un nome a dominio con estensione .it per il primo anno ti costa soltanto 1.20€ circa, dopodiché, dal secondo anno in poi, 7€ circa; con estensione .com, per il primo anno 7€ circa e, dal secondo anno in poi, 10€ circa. 

Sugli altri provider i prezzi non cambiano parecchio ma te li sconsiglio: non sono affatto pratici per chi è alle prime armi. 

***

### Qual è il miglior nome a dominio per il sito internet della mia attività?

Nella maggior parte dei casi, “ilnomedellatuaattivita(non puoi inserire gli accenti nei nomi a dominio).it”. 

La ragione è molto semplice: è così che i tuoi utenti/clienti ti cercheranno sui motori di ricerca.

***

### Vorrei comprare un nome a dominio ma non saprei da dove cominciare

E io che ci sono a fare? All’interno della mia fantastica guida per realizzare il tuo primo sito internet in 7 giorni ti mostro come fare.