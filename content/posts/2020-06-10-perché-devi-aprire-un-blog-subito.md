---
template: post
title: Perché devi aprire un blog subito
slug: perche-devi-aprire-un-blog
draft: true
date: 2020-06-10T14:59:09.795Z
description: Se anche tu — come tanti altri imprenditori prima di te — hai
  sempre snobbato l’idea di aprire un blog personale, con questo articolo mi
  piacerebbe farti capire quali sono tutti gli enormi vantaggi a cui stai
  rinunciando.
category: Blog
tags:
  - blog
  - wordpress
---
Se anche tu — come tanti altri imprenditori prima di te — hai sempre snobbato l'idea di aprire un blog personale, con questo articolo mi piacerebbe farti capire quali sono tutti gli **enormi vantaggi** a cui stai rinunciando.

**Il vantaggio principale che puoi ottenere aprendo un blog è quello di farti riconoscere come un professionista del tuo settore.**

![Realizzazione di un blog](/media/blogging.png)

Di conseguenza aumenta il valore percepito dagli utenti nei confronti del tuo prodotto/servizio: se ti reputo un professionista sarò disposto a pagarti di più.

**Attraverso il blog puoi creare una community di persone interessate ai tuoi prodotti/servizi.**

Fare rete sul tuo blog è molto più remunerativo che farlo attraverso i canali social. Sul tuo blog, oltre ai tuoi contenuti, non c'è nient'altro che possa distrarre il tuo utente o indurlo a fargli chiudere la pagina per andare a leggere altro (a meno che i tuoi contenuti non facciano pietà).

Una community attiva può trasformarsi in una squadra di venditori che lavorano al posto tuo; attraverso lo scambio di opinioni e il passaparola raggiungerai altre persone interessate ai tuoi prodotti/servizi.

**Con il blog puoi comunicare con il tuo pubblico in modo più articolato rispetto che con i social.**

I contenuti sui social, per poter funzionare al meglio, devono essere brevi e concisi; sul tuo blog, invece, potrai usare tutto lo spazio che desideri per indurre il tuo utente ad acquistare da te. Potrai sfruttare tutto il tuo sapere per convincere il lettore che ha bisogno delle tue competenze per risolvere i suoi problemi.

**Attenzione:** ciò non significa che non puoi trarre vantaggio dai canali social. In realtà hai bisogno di creare una forte sinergia tra i due strumenti per massimizzare le tue strategie di vendita.

**Il blog migliora il rendimento del tuo sito sui motori di ricerca.**

È risaputo che tutti i motori di ricerca privilegiano i siti web più aggiornati e dai contenuti esaustivi. Scrivere in modo approfondito sul tuo settore e su quello che fai aumenta le possibilità che un utente atterri sui tuoi contenuti e acquisti da te.

**Attenzione:** non è mia intenzione dilungarmi sulle pratiche SEO in questo articolo. Se sei interessato alla materia, puoi cominciare con questa breve introduzione sulle pratiche SEO.

**Tutto molto bello, ma da dove posso cominciare?**

Se ti sei convinto ad aprire un blog personale ma non sai da dove cominciare, consulta questa semplice guida alla creazione del tuo blog personale.